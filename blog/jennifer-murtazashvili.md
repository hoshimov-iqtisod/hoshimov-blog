---
language: uz
title: Jennifer Murtazashvili
date: 2020-02-05T07:16:20.582Z
image: assets/photo_2020-01-25_00-51-22.jpg
text: >-
  Professor Murtazashvili Oʻzbekiston va mintaqani juda yaxshi biladigan
  olimlardan, Oʻzbekistonda koʻp yillar davomida faoliyat olib borganlar,
  boshida “tinchlik korpusida” (Peace Corps) keyin esa AQSh elchixonasida va
  USAID tashkilotida. Tabiiyki, Oʻzbek, Rus va Tojik tillarini ham yaxshi
  biladilar. Oʻzbekistondagi faoliyatdan soʻng, Viskonsin universitetida
  magistratura va keyin esa doktorantura yoqlaganlar. Ilmiy ishlari
  Afgʻonistondagi siyosiy tizim va mahalliy boshqaruv tizimlar haqida boʻlgan.


  Biz suhbat davomida juda koʻp mavzularga batafsil toʻxtalib oʻtdik. Bu AQSh va
  Oʻzbekiston munosabatlari, urf -odatlar, demokratiya, korrupsiya, Afgʻoniston
  va Oʻzbekiston aloqalari, soʻz erkinligi, iqtisodiy tadqiqotlar, taʼlim
  tizimi, palovning turlari va hokazo. 


  Doimgidek, suhbatni koʻrishni tavsiya qilaman. Oʻzbekcha subtitrlar ham bor.
  Subtitrlarni sifati yaxshi, juda koʻp odam menga yordam berishdi. Shuning
  uchun xuddi Oʻzbekchada koʻrgandek boʻlasiz. 


  Ikkinchidan, albatta ulashishingizni iltimos qilib qolar edim. Qanchalik koʻp
  odam koʻrsa albatta yaxshi. Jamiyatda ilmiy mavzularga doir suhbatlar
  koʻpayishi yaxshi boʻlar edi, shunga oʻzingizni hissangizni qoʻshing.
  YouTubeda ham kanalga obuna boʻlishni unutmang, va YouTubeda oʻz fikringiz
  bilan boʻlishing. Men albatta javob beraman. 


  Ha aytgancha, koʻrsatuvning bu sonini, oʻzim, yaʼni UzbekReviewsiz qildim. Shu
  bilan Hoshimov Iqtisodiyoti loyihasi endi faqat menga tegishli, shunga ham
  sifat va boshqa narsalar haqida fikringiz bo'lsa albatta bo'lishing. Har bir
  tomoshabinning fikri men uchun juda muhim. Maroqli ko'rishni tilab qolaman!
---

